# GYIK a Békásmegyeri Logiscool új infrastruktúrájával kapcsolatban
*Utolsó módosítás dátuma: 2024. 05. 04 12:41*
*A GYIK tartalma módosulni fog, ha arra szükség van, kérlek, hogy kérdés előtt, nézd meg a GYIKet, hátha találsz benne megoldást a felmerülő kérdésre, problémára*
## Bejelentkezési információk
### Diákok
Első alkalommal a diákok a my.logiscool.com-os felhasználónevükkel, jelszó használta nélkül tudnak belépni. Ezt követően kötelező lesz nekik jelszót váltzotatni. A jelszónak legalább 7 karakter hosszúnak kell lennie, és nem lehet az előző jelszó. Az egyszerűség kedvéért nincsen biztonsági követelmény (pl. Nagybetű, szám, stb.) a jelszavakhoz.

### Oktatók
Első alkalommal az oktatók a my.logiscool.com-os felhasználónevükkel, és az emailben kapott jelszóval tudnak belépni. Ezt követően kötelező lesz nekik jelszót váltzotatni. A jelszónak legalább 7 karakter hosszúnak kell lennie, és nem lehet az előző jelszó. Az oktatói jelszavaknak meg kell felelniük a biztonsági követelményeknek (Pl. nagybetű, szám, stb.).

### Vendégfelhasználó
Amennyiben nincs egy diáknak fiókja, vagy vendégfelhasználóra van szükség, akkor a "Diák" felhasználónévvel jelszó nélkül be lehet jelentkezni.
**A diákok/oktatók, akiknek van saját fiókjuk, NE használják ezt a felhasználót**

## Előforduló hibák bejelentkezéskor
### Nem érhető el a tartomány
Ilyenkor ellenőrizni kell, hogy van-e internetkapcsolat, csatlakoztatva van-e a gép a "Logiscool Diák" hálózathoz.

## Hogyan lehet változtatni egy diák jelszavát?
### Kezdeti lépések
- Első lépésben bizonyosodj meg róla, hogy egy olyan gépet használsz, ami be van léptetve a tartományi rendszerbe. Ezt úgy teheted meg, hogy amikor a Windows bejelentkezési képernyőre lépsz, rákattintasz a *Más Felhasználó* gombra, és ha egy olyan szöveget látsz, hogy *Bejelentkezés ide: LSC*, akkor az egy tartományi gép.
- Bizonyosodj meg róla, hogy az *Active Directory - felhasználók és számítógépek* program telepítve van. Ha nincs, akkor szólj a rendszergazdáidnak.

### Jelszó megváltoztatása 
- Ezután a Start Menüben keress rá az *Active Directory - felhasználók és számítógépek* nevű programra, majd nyisd meg.
- Navigálj ide: lsc.local -> Students.
- Keresd ki a diák nevét.
- Majd jobb egérgombbal kattints rá, és kattints a jelszó megváltoztatása gombra.

## Személyes tárhely
Minden diák és oktató rendelkezik 200 Mb személyes tárhellyel.
Ez az első bejelentkezés folyamán jön létre. Amennyiben ilyenkor még nem látszik a fájlkezelőben, vagy az S:\ meghajtó nem érhető el, akkor jelentkezz ki és be.

## Nem változtatható beállítások diákoknak
### Chrome
- Chrome az alapértelmezett böngésző.
- A diákoknak alapértelmezetten és kötelezően be van kapcsolva a Google SafeBrowsing.
- A diákok nem tudják a Chrome hátterét változtatni
- Amennyiben a Chrome úgy ítéli meg, hogy egy file vírust tartalmaz, akkor nem fogja engedni letölteni semmilyen körülmények között, ez nem felülírható
- Google SafeBrowsing által veszélyesnek ítélt oldalak semmilyen körülmények között nem érhetőek el
- Ha egy weboldalnak a HTTPS beállítása nem megfelelő, akkor az sem érhető el
- A diákok nem tudnak bővítményeket telepíteni
### Windows
- Hang nem érhető el, oktató felülírhatja
- Háttér nem változtatható
- Nem tudnak semmilyen módosítást végezni a gépen (pl. programtelepítés, program eltávolítása, stb.)
